# -*- mode: mandoku-view -*-
#+TITLE: 七經孟子考文補遺
#+DATE: 2018-03-30 14:14:42.906601
#+PROPERTY: ID KR1g0020
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一
<pb:KR1g0020_WYG_001-1a>¶
欽定四庫全書¶
　七經孟子考文補遺卷一¶
　　　　　　　　　　　　日本山井鼎¶
　　　　　　　　　　　　　　　物觀　撰¶
謹按足利學所藏周易四通一通正義即宋板也三通¶
皆寫本也二通上下經彖象文言耳一通逸夬至未濟¶
又别有畧例一本孔穎逹正義序及八論共一本其所¶
存者輾轉書寫殘闕之餘甚勞於比校矣今考文所引¶
别有曰足利本者本足利學所刊活字板而今所藏諸¶
<pb:KR1g0020_WYG_001-1b>¶
本是其元本也但此本前後校讎去非從是與三通寫¶
本稍有同異為可據耳臣東歸之後獲諸同學其寫本¶
三通各有出入故三通同者作三本同二通同者作二¶
本同共稱曰古本本是一種類本輾轉致有異也臣未¶
識其孰為元本為不可擇焉爾¶
　周易正義序¶
考異業資九聖註疏諸本九作凡但崇禎本與足利寫¶
<pb:KR1g0020_WYG_001-2a>¶
本同彼後人旁註九聖伏犧神農黄帝堯舜禹湯文王¶
孔子　寫本欲取改新之義新作辛　考察其事察作¶
案¶
　第一論易之三名¶
考異寫本天以爛明爛作烱　崔覲劉貞簡等並用此¶
義簡上有周字　皆是易義下有也字¶
　第四論卦辭爻辭誰作¶
考異寫本東鄰謂紂文武之時武作王正徳嘉靖二本¶
同¶
<pb:KR1g0020_WYG_001-2b>¶
謹按足利學所藏宋板正義本不載孔頴逹序及八論¶
畧例釋文等諸篇從正徳本以下為完備耳但崇禎本¶
亦不載畧例釋文臣之所校參政本多豫州(藤原忠統)家藏¶
也今更比校寫本及經典釋文加以正徳嘉萬等本而¶
附之卷尾云爾¶
周易兼義上經乾𫝊第一¶
¶
謹按古本宋板題目各異惟後世梓者妄意改換遂失¶
<pb:KR1g0020_WYG_001-3a>¶
本真按陸氏釋文所引及厯代經籍志等王弼註本當¶
以古本為正也正義本宋板可據今更記其篇目分數¶
以復古觀云爾¶
周易上經乾𫝊第一¶
䷀(乾下乾上)乾元亨利貞初九潛龍勿用(文言備矣)九二見¶
¶
右古本足利本¶
¶
周易註疏卷第一¶
¶
國子祭酒上䕶軍曲阜縣開國子臣孔穎逹奉勅¶
¶
<pb:KR1g0020_WYG_001-3b>¶
撰¶
¶
䷀(乾下乾上)乾元亨利貞疏(正義曰云云)¶
¶
右宋板不用擡頭空字法疏下直書經文餘卦倣¶
¶
¶
此¶
¶
¶
乾¶
¶
考異古本經九四或躍或作惑二本同註并象文言倣¶
此　反復道也道上有之字二本足利本共同(補遺一本無也)¶
(字)　故或之或之者疑之也二或作惑二本同註(九二)故¶
<pb:KR1g0020_WYG_001-4a>¶
曰在田下有也字三本同　四則或躍二本足利本或¶
作惑謹按足利本惟此註作惑　(九三)故免龍戰之災下¶
有也字二本同　(九四)乾道革之時也一本乾下有之字¶
　(九五)非飛而何而作如三本足利本宋板並同　(用九)以¶
柔順而為不正下有之主二字三本足利本並同　坤¶
利在永貞下有也字三本同　(彖曰)故六位不失其時而¶
成下有也字三本同　太和二本宋板足利本作大和¶
　不和而剛暴作不和而剛則暴也三本足利本並同¶
　(象曰)反覆皆道也皆下有合字二本足利本同　(文言)雖¶
<pb:KR1g0020_WYG_001-4b>¶
危无咎下有也字三本同　不為之助下三本共有也¶
字　而下曰乾元亨利貞下二本有也字　各隨其義¶
下有也字三本同　此一章全以人事明之也三本也¶
上有者字　天下至理理作治二本同　與天時俱不¶
息下有也字三本同與時運俱終極下九剛直之物下¶
唯乾體能用之下並同疏此潛龍始起(二葉左一行)宋板此¶
作比　他皆傚此(六行)傚作放　所以重體避少陽七數¶
<pb:KR1g0020_WYG_001-5a>¶
(三葉右七行)體作錢下(八行)故交其體同　九二至利見大人¶
(三葉左三行)無此七字謹按經傳下疏更引經文者宋板刊¶
去直云正義曰以下皆然今不盡録　且初之與二(四行)¶
初作一下二在初上同　且大人之云(九行)云作文　處¶
於地上至唯二五焉(四葉右一行)作出潛至五焉謹按凡此¶
類今本文甚衍長無所取裁也以下當以此推之也¶
三與上相應矣(二行)矣作是屬下　是九二處其地上所¶
田食之處(四行)其作於　觀輔嗣之注焉(同上)焉作意　謂¶
周而普獨(六行)獨作徧　二為大人(七行)人作夫　言範模¶
<pb:KR1g0020_WYG_001-5b>¶
乾之一卦(九行)範模作此據　故但自明當爻之地(四葉左八)¶
(行)地作理　相終竟空(五葉左九行)相作禮　當若厲也(六葉)¶
(右一行)當作常　正以九三與上九相並(五行)正作王　躍¶
於在淵(左四行)於在作在於　遲疑猶豫(七葉右三行)遲作持¶
　亢陽之至大而極盛(左七行)大作天　純陽雖極(八行)雖¶
作進　此名乘駕六龍(九葉左四行)名作明　保合太和(十葉)¶
(右四行)太作大　或難其解(十葉左四行)其作具　以能保安¶
<pb:KR1g0020_WYG_001-6a>¶
合㑹大利之道(七行)利作和　似頭首出於衆物之上(十一)¶
(葉右一行)似作以正嘉二本同　退在潛處在淵(十三葉左三行)上¶
在作則　故略而不言也(十五葉右八行)而作知　若限尚聖¶
人(十五葉左一行)尚作局　或在事後言(十六葉右三行)言作者　亦¶
於爻下有之(十六葉左六行)有作言　隱潛避世心志守道(十七)¶
(葉右八行)隠潛作潛隱無志字　而不凶咎(十八葉左三行)不下有¶
犯字　至失時不進(十九葉左八行)至作若　猶非羣衆而行¶
(二十葉右六行)非作依　但九四欲前進(八行)欲作於　而礎柱¶
潤(左五行)礎柱作柱礎　磁石引針(二十一葉右七行)磁作礠謹¶
<pb:KR1g0020_WYG_001-6b>¶
按淮南鴻烈解有此語彼亦作磁　感應之事應(左一行)¶
下應作廣　聖人設戒(二十二葉右六行)戒作誡　文言之首¶
不先説乾(八行)不作應　此一節是文言第二節(二十三葉右二)¶
(行)二作三　故云天下治也(八行)無也字　貌恭心狠(二十)¶
(三葉左二行)狠作恨細註云當作狠今本遂作狠　其六爻¶
𤼵揮之義(二十五葉右四行)謹按從此以下解下文者乃誤在¶
此但宋板每章通為一節間不雜疏故無此誤　初上¶
<pb:KR1g0020_WYG_001-7a>¶
雖無正位(六行)上作末　乾彖云(同上)乾上有故字　下又¶
即云(二十六葉左二行)又作文　故心或之也(二十七葉左四行)或作¶
惑謹按一行之内多或字惟此或作惑¶
補遺古本經其不可㧞下有者字　可與幾也與下有¶
言字二本足利本同註(九三)惕猶若厲也作猶惕若厲也¶
　(九四)无定位所處足利本所作可　(文言)知終者乎下有¶
也字　雖在下下上有其字　生於義也也上有者字¶
　乾體皆龍乾下有之字足利本同　行其正正作政¶
疏乃元天則(二十四葉左三行)宋板元作見¶
<pb:KR1g0020_WYG_001-7b>¶
存舊周易註疏卷第二(宋板)謹按今本分為九卷宋板¶
為十三卷按文獻通攷云孔穎逹正義十四卷陳氏曰¶
序云十四卷館閣書目亦云今本止十三卷云云據此¶
說則宋板為近古耳¶
¶
坤¶
¶
考異古本經象曰履霜堅氷隂始凝也氷下有至字三¶
本足利本同謹按容齋隨筆引易舉正正其訛謬取其¶
<pb:KR1g0020_WYG_001-8a>¶
明白者二十處其初云坤初六履霜堅氷至象曰履霜¶
隂始凝也馴致其道至堅氷也今本於象文霜字下誤¶
增堅氷二字右舉正云曾得王輔嗣韓康伯手寫注定¶
傳授真本比校近世流行本云云據此觀之則古本可¶
信亦可疑也　葢言謹也一本無也字　夫𤣥黄者天¶
地之雜也三本雜下有色字註馬在下而行者也行下¶
三本有地字　而又牝焉順之至也三本足利本焉作¶
馬　唯利於牝馬之貞下二本有也字　故曰得朋下¶
三本有也故曰喪朋下同　而後獲安貞吉下有者也¶
<pb:KR1g0020_WYG_001-8b>¶
二字三本同　(彖曰)坤以馬行地下有也字　與剛健為¶
耦與上有而字三本同　而以永保无疆以作能三本¶
足利本宋板並同　求安難矣下有哉字一本足利本¶
作難哉　(象曰)其勢順下有也字二本同　(初六)而後積著¶
者也三本足利本積上有至字　則以初為潛一本則¶
作故二本潛下有也字　(六二)而无不利下三本有也¶
(六三)故不擅其美下三本有也(六四)非泰之道下同　(六五)以¶
<pb:KR1g0020_WYG_001-9a>¶
文在中也也上二本足利本有者字　補遺中上一(上本有其字)　六　¶
故戰于野下二本有也　(文言)動之方直三本足利本宋¶
板直作正　疑盛乃動故必戰下二本有也字　非陽¶
而戰下三本足利本共有也字　為陽所滅下二本有¶
也　故稱血下三本有也疏葢乾坤合體之物(二十八葉左九)¶
(行)宋板蓋作但　乾之所貞利於萬事(二十九葉右一行)貞作¶
利謹按正徳嘉萬三本利字闕崇禎本强補作貞當以¶
宋板為正也　當以柔順為貞正(同上)正作假屬下　還¶
借此柔順(二行)還作假　馬雖比龍為劣鈍而亦能廣遠¶
<pb:KR1g0020_WYG_001-9b>¶
(四行)鈍而作所行謹按註疏三本比字所字闕崇禎本補¶
比為是所作鈍屬强補也當從宋板改正補寫也　以¶
其至柔當待唱而後和(二十九葉左五行)柔作隂　今以隂詣¶
隂乃得朋(六行)乃作是謹按是字三本闕説同于前　又¶
向隂柔之方(七行)方作所　其褊狹非復𢎞通之道(三十葉右)¶
(一行)其下有理字復作易謹按易字三本闕　坤位居西¶
南(同上)居作在　及二徳之首也(八行)二作元　與乾相通¶
<pb:KR1g0020_WYG_001-10a>¶
共文也(九行)通作連　以和順承平於天(三十葉左三行)平作奉¶
　自此已上論坤元之義也(五行)義作徳　包含以厚(同上)¶
以作𢎞　但坤比元(同上)元作乾　順行地无疆(七行)順作¶
故　重釋利貞之善(三十一葉右五行)善作義　以隂在事之¶
先(同上)事作物　人得主利(六行)人作乃　地勢方直是不¶
順也(三十一葉左四行)勢作體　義所謂隂道(三十二葉右二行)義下¶
有取字　故分爻之辭象(三十二葉左一行)辭象作象辭　而¶
遂以堅氷為戒(五行)遂作逆　正義曰文言云(八行)文言云¶
上有直方大不習无不利者九字謹按宋板爻象連為¶
<pb:KR1g0020_WYG_001-10b>¶
一節經文終乃有疏每卦為然如此篇地道光也下始¶
有疏故疏字下無六二至无不利六字直作正義曰直¶
方大不習无不利者文言云云云今本斷章裁句與宋¶
板稍異　施其謹慎(三十四葉左四行)施作由　故云文在其¶
中(三十五葉右七行)無其字　故事得宜(三十七葉右六行)故作於¶
以直内理(七行)理作心　名以方正(八行)名作各　既云義¶
以方外(同上)既作下謹按下字諸本闕亦屬强補　故曰¶
<pb:KR1g0020_WYG_001-11a>¶
不疑其所行(三十七葉左一行)曰下有即字　苟或從王事(四行)¶
苟作若　而見血也(三十八葉左四行)血作滅謹按正嘉二本¶
滅作成萬厯本改作血崇禎本從之也¶
補遺古本經直以方也無也字　草木蕃下二本有茂¶
字　嫌於无陽也無也字註(六二)自生不假生下二本有¶
故字　(六五)黄中之色也無也字疏長久天疆(三十葉左四行)宋¶
板天作无　人君得靜(三十一葉右八行)君作若¶
¶
屯¶
¶
考異古本註則无險故利貞下有也三本同得主則定¶
<pb:KR1g0020_WYG_001-11b>¶
下同　(彖曰)故曰屯元亨利貞下乃得滿盈下始交之所¶
為下三本共有也　莫善建侯也善下二本有於字¶
(象曰)經綸之時下三本有也　(六二)故曰十年乃字下二本¶
有也　(六三)往吝窮也一本往作无　(六四)往吉无不利下¶
三本有也　補遺故曰往吉(九一本無曰字)　五　大貞之凶下三本有也¶
　(上六)不與相得下二本有也　故泣血漣如下三本有¶
也疏一難也一盈也(三十九葉左五行)宋板下一作二　其義¶
<pb:KR1g0020_WYG_001-12a>¶
不一(四十葉右一行)義作例　綸謂綱綸(四十葉左一行)綱作繩　姚¶
信云綸謂綱也(同上)綱作緯　恒欲以静息亂也(四十一葉右六)¶
(行)恒作但　則得其五為婚媾矣(四十二葉右一行)其作共¶
數極則復(三行)復作變　故不得為幾微之義(四十三葉右五行)¶
義作幾¶
補遺古本經志行正也無也字　大得民也無也字註¶
(六二)志在乎五乎作中　則本志斯獲無本字疏常恢𢎞¶
博施(四十四葉右一行)宋板常作當¶
<pb:KR1g0020_WYG_001-12b>¶
䝉¶
¶
考異古本經童䝉求我䝉下有来字二本同　䝉亨以¶
亨行時中也時上有得字三本足利本同(補遺一本也作矣)¶
六四困䝉吝吝一本作咎象同謹按非　利禦㓂三本¶
作利用禦㓂註(彖曰)退則困險宋板作困退用險謹按恐¶
非　二為衆隂之主也也上有者字三本同　无剛失¶
中无上三本有若字失三本足利本宋板共作决　(初六)¶
䝉𤼵疑明下二本復有疑明二字　刑不可長下二本¶
<pb:KR1g0020_WYG_001-13a>¶
宋板有也字　故刑人也刑上三本有利字　(九二)故包¶
䝉吉也故下三本足利本宋板共有曰字一本無也字¶
　克家之義下二本有也　(六三)而无攸利下二本有也¶
字　(六四)故曰吝也一本吝作咎謹按爻象註同　(六五)故¶
曰童䝉吉下三本有也　順以巽也三本足利本也上¶
有者字　(上九)利禦宼也三本利下有用字疏一理而剖¶
吿之(四十五葉右四行)宋板剖作則　利以義正(八行)義作養正¶
嘉二本同　此卦繋辭(四十五葉左二行)繫作繇　君子當𤼵¶
此䝉道(四十六葉左二行)𤼵作法　刑人說桎梏皆得當(八行)無¶
<pb:KR1g0020_WYG_001-13b>¶
桎字　出往往之(九行)下往作行　童䝉悉来歸已(四十七葉)¶
(左行)一童作羣　任内理中(二行)任作在　王氏曰親而得¶
中者(三行)王氏曰作正義曰　以已之兩陽(同上)兩作剛¶
所以不須者(四十八葉右四行)須下有取字　正義曰順以巽¶
也(四十九葉右三行)也作者　巽以順也(同上)以作亦　而専委¶
任於二(五行)専作事　是貌順也(六行)順作巽¶
補遺古本經以往吝吝作咎註同註斷夫疑者也疑下¶
<pb:KR1g0020_WYG_001-14a>¶
有之字　(彖曰)闇者求明明者不諮於闇上明下有者字¶
二本同　(六三)故勿用取女故下有曰字二本足利本同¶
　(上九)故不利為宼故下有曰字足利本同疏䝉之象也¶
(四十六葉右九行)宋板䝉下有昧字　爾雅云杻(左八行)爾作小¶
　七經孟子考文補遺卷一¶
<pb:KR1g0020_WYG_001-14b>¶
